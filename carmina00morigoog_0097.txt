92 ν nnmnnnmos
Quid iuvit nuper magno discrimine regem
incolumem medias inter servasse pharetrasl
Haud ultra: ingratas terras et principis arma
265 Ingrati fugiamus: adest fortuna3 sequamur.
Talibus incensi regem et Babylona relinquunt;
Castra inimica petunt, animos nam livor adurit
Interea Croesus, confidens grandibus armis

Chaldaeis lydisque, manum conterre parabat

270 Ordine stant acies, dextra laevaque frequentes
instructi pedites pharetris, mediumque quadrigae
Rite tenent hastis hinc inde immitibus hirtae,
Quae rapidis raptantur equis, atque agmina cursu
Scindentes late sternunt, ceu gramina falces.

275 Pone equitum turmae sistunt Iam bellica signa
Tolluntur‚ diro clangunt iam cornua cantu.
At contra Cyrus, quamvis haud viribus aequis,
Aggreditur, pugnae impatiens; nec plura moratus,
Quadrupedem medios audax compellit in hostes

280 Ille hinnit quassatque comas, clamore secundo
Succedunt Persarum equites atque impete magno
irrumpunt; caecas pulvis glomeratur in auras.
Emicat hic Neregel nodosam cominus hastam
intorquens, cyrumque petit: sed protinus ense

285 Occupat elato Cyrus, cervice revulsa
Concidit Assyrius iacuitque informis arena
Interea Medi torquent amenta, volat glans
Ferrea, crebra nimis, qualis sub temporis aestum
Nubibus obductis ingenti murmure grando

290 improvisa ruit, pingues et verberat agros:
Sternitur omnis humus iaculis, et pulsa virum vi
Terra tremit, clypeique sonant et cassidis aera.
Quid referam horrendas clades et corpora passim

 

