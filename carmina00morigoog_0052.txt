LIBER SECVNDVS

Fama est immanes ima tellure colubros
Exisse, et rabidos spumas saniemque vomentes
Mortifero tontis latices temerasse veneno.

430 Hinc dum dira sitis torquet, dum saeva libido

· Urget dulcis aquae, gelidisque levarier undis,

lenimen miserum! venit mors atra, priusquam
Sit laticis cari labiis expleta voluptas. .
Sternitur immensum vulgus, velut arboris altae
435 Excussae ramis glandes, et passibus aequis
Incedit mors, atque aurata palatia pulsat
Sordentesque casss; iam nnnc deest tempus humandis
Corporibus: magis hinc putrescit tabidus aer,
Et nocet afflatu, atque augent contagia vires.
440 Dein vix solvuntur funebria inusta peremptis,
Aera tacent, sonitu luctus ne luctibus addant.
interea tanta percussi clade Quirites
orabant veniam lacrimis, ,et templa subibant
Solliciti largis cumulatum altaria donis
445 Quum tol damna premant miseros, est una levamen
Religio, properant sacri divina ministri
Auxilia, haud mortem veriti, dum cetera carpit
Turba lugam, donis mulcent caelestibus aegros
Maximus indoluit Pastor, quum civibus urbem
450 Exhaustam vidit, nulli stat parcere curae
Sollicito patri: miseros nam visit, eosque
Subsidiis et ope et verbis solatur amicis,
Et supplex templo caelestia numina poscit.
Nulla movent superos vota, et furit improba pestis
455 Ergo solemnes ritus populumque frequentem
Pastor inire preces iubet atque expromere votum.
Omnis septeno graditur plebs ordine: primum
Sancta sacerdotum manre: hos inter gravis ore

 

